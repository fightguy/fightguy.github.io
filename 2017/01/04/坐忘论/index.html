<!DOCTYPE html>
<html lang="zh-Hans">

<!-- Head tag -->
<head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">

    <!--Description-->
    
        <meta name="description" content="常羡人间琢玉郎,天应乞与点酥娘。自作清歌传皓齿,风起,雪飞炎海变清凉。万里归来年愈少,微笑,笑时犹带岭梅香。试问岭南应不好?却道：此心安处是吾乡。">
    

    <!--Author-->
    
        <meta name="author" content="Colin">
    

    <!-- Title -->
    
    <title>《坐忘论》 | 经史子集 | 我们的文明</title>

    <!-- Bootstrap Core CSS -->
    <link href="//cdn.bootcss.com/bootstrap/3.3.6/css/bootstrap.min.css" rel="stylesheet">

    <!-- Custom CSS -->
    <link rel="stylesheet" href="/css/style.css">

    <!-- Custom Fonts -->
    <link href="//cdn.bootcss.com/font-awesome/4.5.0/css/font-awesome.min.css" rel="stylesheet" type="text/css">
    <link href='//fonts.googleapis.com/css?family=Lora:400,700,400italic,700italic' rel='stylesheet' type='text/css'>
    <link href='//fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800' rel='stylesheet' type='text/css'>

    <!-- HTML5 Shim and Respond.js IE8 support of HTML5 elements and media queries -->
    <!-- WARNING: Respond.js doesn't work if you view the page via file:// -->
    <!--[if lt IE 9]>
    <script src="https://oss.maxcdn.com/libs/html5shiv/3.7.0/html5shiv.js"></script>
    <script src="https://oss.maxcdn.com/libs/respond.js/1.4.2/respond.min.js"></script>
    <![endif]-->
</head>

<body>

    <!-- Content -->
    <section class="article-container">
<!-- Back Home -->
<a class="nav-back" href="/">
    <i class="fa fa-puzzle-piece"></i>
</a>

<!-- Page Header -->
<header class="intro-header">
    <div class="container">
        <div class="row">
            <div class="col-lg-8 col-lg-offset-2 col-md-10 col-md-offset-1">
                <div class="post-heading">
                    <h1>《坐忘论》</h1>
                </div>
            </div>
        </div>
    </div>
</header>

<!-- Post Content -->
<article>
    <div class="container">
        <div class="row">
            <!-- Post Main Content -->
            <div class="post-content col-lg-8 col-lg-offset-2 col-md-10 col-md-offset-1">
                <p>《坐忘论》，赵坚撰，一卷。全书分「敬信一」、「断缘二」、「收心三」、「简事四」、「真观五」、「泰定六」、「得道七」等七部分，也就是修道的七个步骤和层次，集中讲坐忘收心、主静去欲的问题。</p>
<a id="more"></a>
<p>认为学道之初，要须安坐，收心离境，不著一物，入於虚无，心於是合道。因为境为心造，只有收心，使其一尘不染，超凡脱俗，才能向「静」和「虚无」的心体回归。其主静说对後来宋代理学家影响极大。</p>
<p>「坐忘」说初见於《庄子·大宗师》，後经魏晋玄学加以发挥，赵坚继承稷下道家、老庄思想，力倡「坐忘」，在外丹转向内丹的进程中起了重要理论作用，对後世道教内丹学也有一定影响。收入《正统道藏》太玄部。</p>
<h2 id="原文"><a href="#原文" class="headerlink" title="原文"></a>原文</h2><p><strong>信敬第一</strong></p>
<p>夫信者道之根，敬者德之蒂，根深则道可长，蒂固则德可茂。然则壁耀连城之彩，卞和致刖；言开保国之效，伍子从诛。斯乃形器著而心绪迷，理事萌而情思忽。况至道超于色味，真性隔于可欲，而能闻希微以悬信，听罔象而不惑者哉！如人有闻坐忘之法，信是修道之要，敬仰尊重，决定无疑者，加之勤行，得道必矣。故庄周云：堕肢体，黜聪明，离形去智，同于大通，是谓坐忘。夫坐忘者何所不忘哉！内不觉其一身，外不知乎宇宙，与道冥一，万虑皆遗，故庄子云同于大通。此则言浅而意深，惑者闻而不信，怀宝求宝，其如之何！故经云：信不足，有不信。谓信道之心不足者，乃有不信之祸及之，何道之可望乎！</p>
<p><strong>断缘第二</strong></p>
<p>断缘者，谓断有为俗事之缘也。弃事则形不劳，无为则心自安，恬简日就，尘累日薄。迹弥远俗，心弥近道，至神至圣，孰不由此乎？故经云：塞其兑，闭其门，终身不勤。或显德露能，来人保已；或遗问庆吊，以事往还；或假修隐逸，情希升进；或酒食邀致，以望后恩：斯乃巧蕴机心，以干时利，既非顺道，深妨正业。凡此之类，皆应绝之。故经云：开其兑，济其事，终身不救。我但不唱，彼自不和，彼虽有唱，我不和之，旧缘渐断，新缘莫结，醴交势合，自致日疏，无事安闲，方可修道。故庄子云：不将不迎。为无交俗之情故也。又云：无为名尸，无为谋府，无为事任，无为知主。若事有不可废者，不得已而行之，勿遂生爱，系心为业。</p>
<p><strong>收心第三</strong></p>
<p>夫心者，一身之主，百神之帅。静则生慧，动则成昏。欣迷幻境之中，唯言实是；甘宴有为之内，谁悟虚非？心识颠痴，良由所托之地。且卜邻而居，犹从改操，择交而友，尚能致益。况身离生死之境，心居至道之中，安不舍彼乎？能不得此乎？所以学道之初，要须安坐收心，离境住无，所有不著一物，自入虚无，心乃合道。故经云：至道之中，寂无所有，神用无方，心体亦然。源其心体，以道为本，但为心神被染，蒙蔽渐深，流浪日久，遂与道隔。分若能净除心垢，开释神本，名曰修道。无复浪流，与道冥合。安在道中，名曰归根，守根不离，名曰静定，静定日久，病消命复。复而又续，自得知常，知则无所不明，常则永无变灭，出离生死，实由于此，是故法道安心，贵无所著。故经云：夫物芸芸，各归其根，归根曰静，静曰复命，复命曰常，知常曰明。若执心住空，还是有所，非谓无所。凡住有所，则自令人心劳气发，既不合理，又反成疾。但心不著物，又得不动，此是真定正基。用此为定，心气调和，久益轻爽，以此为验，则邪正可知。若心起皆灭，不简是非，永断知觉，入于盲定。若任心所起，一无收制，则与凡人元来不别。若唯断善恶，心无指归，肆意浮游，待自定者，徒自误耳。若遍行诸事，言心无染者，于言甚美，于行甚非，真学之流，特宜戒此。今则息乱而不灭照，守静而不著空，行之有常，自得真见。如有时事或法有要疑者，且任思量，令事得济，所疑复语，此亦生慧正根，事讫则止，实莫多思，多思则以知害恬，为子伤本，虽聘一时之俊，终亏万代之业。若烦邪乱想，随觉则除。若闻毁誉之名、善恶等事，皆即拨去，莫将心受。若心受之，即心满，心满则道无所居。所有闻见，如不闻见，则是非美恶，不入于心，心不受外，名曰虚心，心不逐外，名曰安心，心安而虚，则道自来止。故经云：人能虚心无为，非欲于道，道自归之。内心既无所著，外行亦无所为，非静非秽，故毁誉无从生，非智非愚，故利害无由至，实则顺中为常，权可与时消息，苟免诸累，是其智也。若非时非事，役思强为者，自云不著，终非真觉，何耶？心法如眼也。纤毫入眼，眼则不安，小事关心，心必动乱，既有动病，难入定门，是故修道之要，急在除病，病若不除，终不得定。又如良田，荆棘未诛，虽下种子，嘉苗不成，爱见思虑，是心荆棘，若不除剪，定慧不生。或身居富贵，或学备经史，言则慈俭，行乃贪残，辩足以饰非，势足以威物，得则名己，过必尤人，此病最深，虽学无益。所以然者，为自是故。然此心由来依境，未惯独立，乍无所托，难以自安，纵得暂安，还复散乱，随起随制，务令不动，久久调熟，自得安闲，无问昼夜，行立坐卧，及应事之时，常须作意安之。若心得定，但须安养，莫有恼触，少得定分，则堪自乐，渐渐驯狎，唯觉清远，平生所重，已嫌弊漏，况固定生慧，深达真假乎！牛马。家畜也，放纵不收，犹自生鲠，不受驾御；鹰鹃，野鸟也，被人系绊，终日在手，自然调熟。况心之放逸，纵任不收，唯益粗疏，何能观妙。故经云：虽有拱壁，以先驷马，不如坐进此道。夫法之妙者，其在能行，不在能言，行之则此言为当，不行则此言为妄。又时人所学，贵难贱易，若深论法，惟广说虚无，思虑所不达、行用所无阶者，则叹不可思议，而下风尽礼。如其信言不美，指事陈情，闻则心解、言则可行者，此实不可思议，而人不信。故经云：吾言甚易知，甚易行，天下莫能知，莫能行。夫唯不知，是以不吾知也。或有言火不热、灯不照阖，称为妙义。夫火以热为用，灯以照为功，今则盛言火不热，未尝一时废火，空言灯不照阖，必须终夜然灯，言行相违，理实无取。此只破相之言，而人反以为深元之妙。虽则惠子之宏辩，庄生以为不堪，肤受之流，谁能科简，至学之士，庶不留心。或曰：夫为大道者，在物而心不染，处动而神不乱，无事而不为，无时而不寂。今犹避事而取静，离动而之定，劳于控制，乃有动静二心，滞于住守，是成取舍两病。不觉其所执，仍自谓道之阶要，何其谬耶！述曰：总物而称大，道物之谓道，在物而不染，处事而不乱，真为大矣！实为妙矣！然谓吾子之鉴有所未明。何则？徒见贝锦之辉焕，未晓始抽于素丝；才闻鸣鹤之冲天，讵织先资于谷食？蔽日之干，起于毫末；神凝之圣，积习而成。今徒学语其圣德，而不知圣之所以德。可谓见卯而求时夜，见弹而求鸮炙。何其造次哉！故经云：玄德深矣远矣！与物反矣！然后乃至大顺。</p>
<p><strong>简事第四</strong></p>
<p>夫人之生也，必营于事物。事物称万，不独委于一人。巢林一枝，鸟见遗于丛苇；饮河满腹，兽不吝于洪波。外求诸物，内明诸己。知生之有分，不务分之所无；识事之有当，不任非当之事。事非当则伤于智力，务过分则毙于形神。身且不安，何情及道？是以修道之人，要须断简事物，知其闲要，较量轻重，识其去取，非要非重，皆应绝之。犹人食有酒肉，衣有罗绮，身有名位，财有金玉。此并情欲之余好，非益生之良药，众皆徇之，自致亡败。静而思之，何迷之甚！故庄子云：达生之情者，不务生之所无。以为生之所无生之所无以为者，分之外物也。蔬食弊衣，足延性命，岂待酒食罗绮，然后为生哉！是故于生无要用者，并须去之；于生虽用，有余者，亦须舍之。财有害气，积则伤人。虽少犹累，而况多乎！今以随侯之珠，弹千仞之雀，人犹笑之。况弃道德，忽性命，而从非要，以自促伐者乎！夫以名位比于道德，则名位假而贱，道德真而贵。能知贵贱，应须去取。不以名害身，不以位易道。故《庄子》云：行名失己，非士也。《西升经》云：抱元守一，至度神仙，子未能守，但坐荣官。若不简择，触事皆为，则身劳智昏，修道事阙。若处事安闲，在物无累者，自属证成之人。若实未成，而言无累者，诚自诳耳。</p>
<p><strong>真观第五</strong></p>
<p>夫观者，智士之先鉴，能人之善察。究傥来之祸福，详动静之吉凶。得见机前，因之造适。深祈卫定，功务全生。自始之末，行无遗累。理不违此，故谓之真观。然则一餐一寝，居为损益之源，一言一行，堪成祸福之本。虽则巧持其末，不如拙戒其本。观本知末，又非躁竞之情。是故收心简事，日损有为。体静心闲，方能观见真理。故经云：常无欲，以观其妙。然于修道之身，必资衣食。事有不可废，物有不可弃者，当须虚襟而受之，明目而当之，勿以为妨，心生烦躁。若见事为事而烦躁者，心病已动，何名安心？夫人事衣食者，我之船舫。我欲渡海，事资船舫。渡海若讫，理自不留。何因未渡，先欲废船？衣食虚幻，实不足营。为欲出离虚幻，故求衣食。虽有营求之事，莫生得失之心。则有事无事，心常安泰。与物同求，而不同贪；与物同得，而不同积。不贪故无忧，不积故无失。迹每同人，心常异俗。此实行之宗要，可力为之。</p>
<p>前虽断简，病有难除者，且依法观之。若色病重者，当观染色，都由想耳。想若不生，终无色事。若知色想外空，色心内妄，妄心空想，谁为色主？经云：色者，全是想耳！想悉是空，何有色耶？又思妖妍美色，甚于狐魅。狐魅惑人，令人厌患。身虽致死，不入恶道，为厌患故，永离邪淫。妖艳惑人，令人爱著，乃至身死，留恋弥深。为邪念故，死堕地狱，永夫人道，福路长乖。故经云：今世发心为夫妻，死后不得俱生人道。所以者何？为邪念故。又观色若定是美，何故鱼见深入，鸟见高飞？仙人以为秽浊，贤士喻之刀斧？一生之命，七日不食，便至于死。百年无色，芃免夭伤。故知色者，非身心之切要，适为性命之雠贼，何乃击恋，自取销毁？若见他人为恶，心生嫌恶者，犹如见人自杀己身，引项，承取他刃，以自害命。他自为恶，不遣伐当，何故引取他恶，以为己病？又见为恶者若可嫌，见为善者亦须恶。夫何故？同障道故。若苦贫者，则审观之，谁与我贫？天地平等，覆载无私，我今贫苦，非天地也。父母生子，欲令富贵，我今贫贱，非由父母。人及鬼神，自救无暇，何能有力，将贫与我？进退寻察，无所从来，乃知我业也，乃知天命也。业由我造，命由天赋。业命之有，犹影响之逐形声，既不可逃，又不可怨。唯有智者，因而善之，乐天知命，不觉贫之可苦。故庄子云：业入而不可舍。为自业。故贫病来入，不可舍止。经云：天地不能改其操，阴阳不能回其业。由此言之，故知真命非假物也；有何怨焉？又如勇士逢贼，无所畏惧，挥剑当前，群寇皆溃，功勋一立，荣禄终身。今有贫病恼害我者，则寇贼也；我有正心，则勇士也；用智观察，则挥剑也；恼累消除，则战胜也；湛然常乐，则荣禄也。凡有苦事，来迫我心，不作此观，而生忧恼者，如人逢贼，不立功勋，弃甲背军，以受逃亡之罪。去乐就苦，何可愍焉！若病者，当观此病，由有我身，我若无身，患无所托。故经云：及吾无身，吾有何患？次观于心，亦无真宰，内外求觅，无能受者。所有计念，从妄心生，若枯体灰心，则万病俱泯。若恶死者，应念我身，是神之舍。身今老病，气力衰微，如屋朽坏，不堪居止，自须舍离，别处求安。身死神逝，亦复如是。若恋生恶死，拒违变化，则神识错乱，自失正业。以此托生，受气之际，不感清秀，多逢浊辱。盖下愚贪鄙，实此之由。是故当生不悦，顺死无恶者，一为生死理齐，二为后身成业。若贪爱万境，一爱一病。一肢有疾，犹令举体不安，而况一心万疾，身欲长生，岂可得乎？凡有爱恶，皆是妄生。积妄不除，何以见道？是故心舍诸欲，住无所有，除情正信，然后返观旧所痴爱，自生厌薄。若以合境之心观境，终身不觉有恶；如将离境之心观境，方能了见是非。譬如醒人，能知醉者为恶；如其自醉，不觉他非。故经云：吾本弃俗，厌离人间。又云：耳目声色，为子留愆，鼻口所喜，香味是怨。老君厌世弃俗，犹见香味为怨。嗜欲之流焉知鲍肆为臭哉！</p>
<p><strong>泰定第六</strong></p>
<p>夫定者，尽俗之极地，致道之初基，习静之成功，持安之毕事。形如槁木，心若死灰，无感无求，寂泊之至。无心于定而无所不定，故曰泰定。庄子云：宇泰定者，发乎天光。宇则心也，天光则慧也。心为道之器宇，虚静至极，则道居而慧生。慧出本性，非适今有，故曰天光。但以贪爱浊乱，遂至昏迷，澡雪柔挺，复归纯静。本真神识，稍稍自明，非谓今时，别生他慧。慧既生已，宝而怀之，勿为多知，以伤于定。非生慧之难，慧而不用为难。自古忘形者众，忘名者寡。慧而不用，是忘名者也，天下希及之，是故为难。贵能不骄，富能不奢，为无俗过，故得长守富贵。定而不动，慧而不用，德而不恃，为无道过，故得深证常道。故《庄子》云：知道易，勿言难。知而不言，所以之天；知而言之，所以之人。古之人，天而不人。慧能知道，非得道也。人知得慧之利，未知得道之益。因慧以明至理，纵辩以感物情。与心徇事，触类而长，自云处动，而心常寂焉。知寂者，寂以待物乎？此行此言，俱非泰定。智虽出众，弥不近道。本期逐鹿，获兔而归。所得盖微，良由局小。故《庄子》云：古之修道者，以恬养智。智生而无以知为也，谓之以智养恬。智与恬交相养，而和理出其性。恬智则定慧也，和理则道德也。有智不用，以安其恬。养而久之，自成道德。然论此定，因为而得成。或因观利而见害，惧祸而息心；或因损舍涤除，积习心熟，同归于定，咸若自然。疾雷破山而不惊，白刃交前而无惧。视名利如过隙，知生死若溃痈。故知用志不分，乃凝神也。心之虚妙，不可思也。夫心之为物，即体非有，随用非无；不驰而速，不召而至；怒则玄石饮羽，怨则朱夏殒霜；纵恶则九幽匪遥，积善则三清何远？忽来忽往，动寂不能名；时可时否，蓍龟莫能测；其为调御，岂鹿马比其难乎！太上老君运常善以救人，升灵台而演妙，略二乘之因果，广万有之自然。渐之以日损，顿之以不学。喻则张弓凿户，法则挫锐解纷。修之有途，习以成性。黜聪隳体，嗒焉坐忘，不动于寂，几微入照。履殊方者，了义无日，由斯道者，观妙可期。力少功多，要矣！妙矣！</p>
<p><strong>得道第七</strong></p>
<p>夫道者，神异之物，灵而有性，虚而无象，虽迎不测，影响莫求。不知所以然而然。通生无匮谓之道。至圣得之于古，妙法传之于今。循名究理，全然有实。上士纯信，克己勤行。空心谷神，唯道来集。道有深力，徐易形神。形随道通，与神为一，谓之神人。神性虚无，体无变灭。形与道同，故无生死。隐则形同于神，显则神同于气。所以蹈水火而无害，对日月而无影，存亡在己，出入无间。身为渣质，犹至虚妙，况其灵志益深益远乎?故《生神经》云：身神共一则为真身。又《西升经》云：形神合同，故能长久。然虚无之道，力有深浅，深则兼被于形，浅则唯及于心。被形者，神人也，及心者，但得慧觉而身不免谢，何耶？慧是心用，用多则心劳。初得少慧，悦而多辩，神气漏泄，无灵润身光，遂至早终，道故难备。经云尸解，此之谓也。是故大人，含光藏辉，以期全备。凝神宝气，学道无心，神与道合，谓之得道。经云：同于道者，道亦乐得之。又云：古人所以贵此道者，不日以求得，有罪以免焉！<br>山有玉，草木以之不凋。人怀道，形骸以之永固。资薰日久，变质同神。炼形入微，与道冥一。散一身为万法，混万法为一身。智照无边，形超靡极。总色空而为用，含造化以成功。真应无方，其惟道德。故《西升经》云：与天同心而无知，与道同身而无体，然后天道盛矣！谓证得其极者也。又云：神不出身，与道同久。且身与道同则无时而不存。心与道同则无法而不通耳。与道同则无声而不闻；眼与道同则无色而不见。六根洞达，良由于此。近代常流，识不及远，惟闻舍形之道，未达即身之妙。无惭己短，有效人非。其犹夏虫不信冰霜，醯鸡断无天地。其愚不可及，何可诲焉？<br>至论玄教，为利深广，循文究理，尝试言之。夫上清隐秘，精修在感，假神丹以炼质，智识为之洞忘；《道德》开宗，勤信唯一，蕴虚心以涤累，形骸得之绝影。方便善巧，俱会道源；心体相资，理逾车室。从外因内，异轨同归。该通奥赜，议默无逮。二者之妙，故非孔释之所能邻。其余不知，盖是常耳。</p>
<h2 id="另篇"><a href="#另篇" class="headerlink" title="另篇"></a>另篇</h2><p>正一先生（司马子微）曰，吾近见道士赵坚造坐忘论七篇，其事广，其文繁，其意简，其词辩。读之者，思其章句，记其次序，可谓坐驰，非吾所谓坐忘也。吾闻之先师曰，坐忘者，长生之基也，故招真以炼形，形清则合于气，含道以炼气，气清则合于神。体与道冥，斯谓之得道者矣。夫真者，道之元也。故澄神以契真。庄子曰，宇泰定发乎天光，宇者心也，天光者慧照也，先定其心，则慧照内发，照见万境虚，忘而融心于寂寥，是之谓坐忘焉。老子曰，及吾无身，吾有何患。无身者，非无此身也，体合大道，不徇乎荣贵，不求乎苟进，恬然无欲，忘此有待之身者也。夫长者，神与形俱全者也，是以乾坤者，易之蕴也。乾坤毁，则无以见易矣。形器者，性之府也。形器败，则性无所存矣。养神不养形，犹毁宅而露居者欤。或曰，人之寿终，心识苟正，则神超于真境。正一先生曰，非至正之言也，夫高德之贤自谓，彼我忘矣，是非泯矣，然见不善则颦，见善则笑，犹为善恶所惑，况其终也，昏耄及焉，吾未见不为众邪所诱者也。故有有识化无识者，秦女之化石是也。有人识化虫识者，黄氏之化鼋者也。由是观之，心识者为阴阳所陶铸，安能自定哉。所以贵乎形神俱全者，盖以此也。今有知荣贵为虚妄，了生死为一贯，至其临终则求医析鬼，何也？末知乎坐忘者也。忘者，忘万境也，先之以了诸妄，次之以定其心，定心之上，豁然无覆，定心之下，空然无基。触之不动，慧虽生矣，犹未免于阴阳之陶铸也，必藉夫金丹以羽化，入于无形，出乎化机之表，然后阴阳为我所制矣。</p>
<h2 id="思考"><a href="#思考" class="headerlink" title="思考"></a>思考</h2><p>《庄子·大宗师》描写的坐忘法，为道教所吸收。不少道经将坐忘法融合到科仪或修命方术中。如《洞神经》曰：“心斋坐忘，至极道矣。”《本际经》曰：“心斋坐忘，游空飞步”。这是把坐忘作为科仪斋法的一种。唐王悬河修《三洞珠囊》卷5列《坐忘精思品》， 收入各种存神方术。《云笈七签》卷35收录的“化身坐忘法”和“服紫霄法”，都是将坐忘与服气、存神等融为一法。</p>
<p>发轫于东晋的重玄学，对于提高道教教义的哲理，建立道教的道性论和心性学说，无疑发挥了巨大作用。重玄学的产生与发展，与中国哲学的发展进程同步，使道教跟上了时代。重玄学呼唤出许多学问道士的出现，增强了彼时广大道士的思辨能力，对于提高道士的整体素质和品位更是产生过不可低估的作用。但是，重玄学谈玄，并且玄之又玄，特别推崇精神超越，一些重玄学者就难免产生重修性而轻修命的看法，或在表述中出现顾修性而忘修命的疏忽。如唐王大霄编《玄珠录》就出现了修性与修命脱节的两元倾向。其卷下将修炼分为二养，曰：“存存者，坐忘养；存者，随形养。形养，将形仙；坐忘养，舍形入真”。《玄珠录》所谓的坐忘养即明心修性，认为只修性也可成仙。随形养则正相反。七阶《坐忘论》吸收《定观经》，偏到了极端。它虽然也要求“凝神宝气”、“形神合一”，七候中也讲到炼形、炼气，也不是一点命功都不讲，但这些叙述处于修性的附属地位，而且份量很小。总的说来，七阶《坐忘论》没有主张修命，基本上只讲修心修性，比《玄珠录》还要偏。形神《坐忘论》对它的批评，基本符合事实。</p>
<p>重玄学一些学者过于偏重修性的倾向，与居于道教信仰的核心位置的神仙信仰，必会发生冲突。比如虚心无为、色空无身等思想，就与修炼成仙的思想有冲突。形神《坐忘论》对七阶《坐忘论》的批评，就是这一冲突的反映。因此，形神《坐忘论》应当给予重视。因为它站出来正面批评七阶《坐忘论》，实际上也批评了赵坚的《道德真经疏义》，甚至可以说批评了更多的重玄学者。</p>
<p>《三论元旨》的主张与形神《坐忘论》基本相同。《三论元旨》曰：“夫妙药可以养和，坐忘而能照性。养和而形不死，达性而妄不生。然不死不生，则形变通神、羽化真仙之道也。”又曰：“夫精思坐忘、通神悟性者，此则修神之法也。导引形驱、吐纳元和者，此则修身之法也。然修神而不修炁者，灭度之法也。修炁而不修神者，延年之法也。神炁兼而通修者，学仙之法也。《三论元旨》主张性命双修。</p>
<p>形神《坐忘论》不仅主张性命双修，先性后命，而且旗帜鲜明地捍卫这一主张，比《三论元旨》更有战斗性。唐以后，只修性不修命的主张并未绝迹。在苦难社会的重压下，个别道士竭力追求精神解脱，有时会走向这条修炼道路。但真正完全放弃修命者，很少。整个道教，大多数道士，包括人们常常举以为例的全真派北宗，基本上都持性命双修的态度。只要我们想到道教神仙思想的主旨，则对于形神《坐忘论》盖出自司马承祯之手的推断，就不会感到不好理解。</p>
<p>如果最终确定形神《坐忘论》为司马承祯的著作，那么，我们以往对他的认识将应当做适当的修正</p>

 
                <!-- Meta -->
                <div class="post-meta">
                    <hr>
                    <br>
                    <div class="post-tags">
                        
                            

<a href="/tags/道经/">#道经</a>


                        
                    </div>
                    <div class="post-date">
                        2017 年 01 月 04 日
                    </div>
                </div>
            </div>

            <!-- Comments -->
            <div class="col-lg-8 col-lg-offset-2 col-md-10 col-md-offset-1">
                <!-- Disqus Comments -->


            </div>
        </div>
    </div>
</article>
</section>

    <!-- Scripts -->
    <!-- jQuery -->
<script src="//cdn.bootcss.com/jquery/2.2.1/jquery.min.js"></script>
<!-- Bootstrap -->
<script src="//cdn.bootcss.com/bootstrap/3.3.6/js/bootstrap.min.js"></script>

<script type="text/javascript">
	console.log('Hexo-theme-hollow designed by zchen9 🙋 © 2015-' + (new Date()).getFullYear());
</script>

    <!-- Google Analytics -->
    

</body>

</html>